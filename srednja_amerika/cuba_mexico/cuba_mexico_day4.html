	<!DOCTYPE html>
<html lang="hr">
<head>
    <meta charset="UTF-8">
    <title>Moja Web Stranica</title>
    
    <link rel="stylesheet" href="style.css">
    
</head>
<body>
  <h1>Dan 4. Ponedjeljak 04.08.2025. Havana - Varadero 130km 🚖 Rum, za razliku od vode, ovdje teče u potocima... </h1>

  <p>🌄Danas ujutro napuštamo Havanu. Ali samo za kratko. Budemo se vratili za dva dana. Odlučili smo. Moramo uzelti predah od raznoraznih havanskih brijača kao što su Alvaro. Iskreno nisam noću ni nešto spavao, klima je zarondala čim je došla struja, a na daljinskom nema ni one tipke pomoću koje možeš ugasiti led svijetlo na klimi tako da nije bilo potpunog mraka prijeko potrebnog za dobar san. Upalio sam mobitel da objavim post a ono ništa, nada...nema Interneta. Pa se s objavom moralo pričekati do Varadera gdje je opet u trenutku uploada nestalo struje.⚡️No s objavljenom objavom ili bez nje, mi nastavljamo dalje... nema odmora na odmoru. Ili zapravo možda i ima?🤔</p>

<p>🚖Taxist je čak uranio, ispred Art Boutique Hotela pojavio se u 7:45. Dogovor je bio u 8:00. Potrpali smo stvari u žuti taxi, pozdravili se sa domaćinima u hotelu i pravac prema Varaderu. Cesta je solidna, nije nešto održavana, uglavnom se radi o betonskoj cesti kakva je nekoć bila naša autocesta "Bratstva i Jedinstva". Danas takvu cestu imate kroz Dugo Selo. Ja ne volim takve ceste, ali to je moj problem.  Naš vozač je šutljiv neki tip, obratio nam se samo jednom s upitom da li se želimo okupati na nekoj usputnoj plaži. Krajolik je sav u zelenilu, u jednom dijelu dok se vozimo prema Mazantasu sa desne strane vidimo prostranu zelenu udolinu sa palmama. Pitam se gdje tu živi onih 10 milijuna Kubanaca? U Havani ih je 2 milijuna, ali ovdje okolo vlada pustoš. Nema naselja, nema ničega. A opet vidimo dosta ljudi kako čekaju bus, ili bolje reći čekaju bus zvan čežnja, a njemu ni traga ni glasa.  Ako ne čekaju prijevoz onda jednostavno čilaju u hladovini neke stoljetne platane. Ovdje stvarno vrijeme teče drugačije.  Primjećujemo da ima i dosta autostopera, no čini se da nitko ne mari previše za njih. Iskreno mogli smo povest koju autostopisticu, ali ko mene pita ako želim ikome pomoći? </p>😏

<p>🚀Vozimo se između 80km/h i 100km/h, ali čim naš vozač ugleda natpis "Policia patrol" 👮‍♂️ on refleksno miče nogu s gasa i usporava na 20km/h. I onda tako se sporo vozimo praznom cestom dok ne prođemo policijsku patrolu. Onda opet ubrza. Smiješno mi to sve izgleda ali pravila su tu da se poštuju. Na Kubi su navodno rigorozni po pitanju prometnih prekršaja. Znate ono kad kod nas kažu da "imamo stari vozni park" pa mudro nastave "zato smo u vrhu po prometnim nesrećema?" Čista glupost! Sve je stvar prometne kukture i nekulture. Pogledajte vozni park tu na Kubi. Voze se američki i sovjetski auti iz 50-tih, 60-tih i 70-tih godina, tu su na cesti i raznorazne trokolice, zaprežna kola, nema čega nema, ali još nečega nema. Nema ni prometnih nesreća. Sada će netko reći "Ne, Hrc nisi u pravu, sam si rekao da tu nema puno prometa pa zato ne može biti puno ni nesreća". Da, nema puno prometa, ali vidio sam da vozač trubi i upozorava drugog sudionika u prometu dok ga pretječe sa desne strane. Kroz raskrižje se vozi oprezno, a doživjeli smo i da su dvojica na biciklima pretrčavali autocestu, ovaj naš je usporio i legao na trubu. Ima i tu svačega. 
Vidimo da mnoga ova muzejska vozila iza sebe ostavljaju dimnu zavjesu, katalizator ovdje očito još nije obvezan, i pitaj Boga hoće li biti ikada. A ne dime samo oni, tu u ovom prirodnom raju sasvim je normalno vidjeti ogromne betonske dimnjake. Osjećamo se kao da smo u Plominu. Kao da se svi ti silni dimnjaci utrkuju koji od njih će više oneščistiti cijeli ovaj kraj. Tu se nisu radile nikakve studije utjecaja na okoliš. A evo mi u Europi se bavimo neodvojivim čepovima. Vidimo i dosta tankih dimnjaka na čijem vrhu gori plamen, očito tu izgaraju raznorazni naftni ili ugljikovodikovi nusprodukti. </p>

<p>🛝U Varaderu u 'm"all inclusive resortu" smo već u 10:00, Check in nam je tek od 16:00. Srećom postoji caka. Ako platimo 20$ možemo odmah koristiti sve raspoložive hotelske kapacitete (buffet, bazen...) a u sobu možemo ući čak prije check-ina od 15:00. Pitamo jel tih 20$ po osobi? Recepcionarka odgovara: "Ne, nego po sobi!". 
Super. Bazen, brunch, unlimited drinks, ručak sve imamo. Još ću zavoljet resorte. 
Pita me dalje recepcionerka, dok je prepisivala podatke sa putovnica, je li greška da je kod mene i IMDC isti podatak naveden pod D.O.B.? Kažem, ne izgleda da nije greška ako tako piše. Prepuštamo se pacanju u bazenu i neograničenim hektolitrima daiquirija. Ipak ćemo umjesto u 15:00 tek u 16:00 preuzet ključeve od sobe a onda pravac na plažu od koje smo udaljeni doslovno 2 minute hoda. Plaža je 13 kilometara duga, sva od bijelog pijeska dok bi more opisao kao toplu pišalinu. Podsjetilo me na one islandske blue lagoone, samo ovdje nema tolike sluzavosti, jer ni nema sumpora. </p>

<p>Nakon plaže vraćamo se na isto tako topli bazen ugrabit zadnje ostatke koktela kojima ćemo nakvasit naša ožednjela grla. Zatvaraju pool bar u 18:00, nema više ni leda, ni limunade za koktele. Barem se vratila struja. Jedno nestalo, drugo došlo. Balans na kubanski način. Palo mi je na pamet da su sami uključili sklopku za struju kako bi nas potjerali s bazena. Ipak se reklamiraju kako su oni "održivi eko sustav". Ali čemu onda tolike plastične čaše? Inače, svi ostali donose termosice u koje im onda toče cervezu, koktele ili sokove. Mi smo očito došli nepripremljeni. </p>

<p>Odosmo na večeru, ručak smo, među nama, ocijenili sa dvojkom, a po svemu sudeći ni večera neće biti ništa bolja. Ili ne znaju, ili  im se ne da. Brzi kaže da im fali sastojaka. Možda, im fali...ali rekao bi nešto u glavi. Jer pored imaju dva-tri A'La Carte restorana, tamo se ipak bolje jede.</p>

<p>Nego da nastavim jučerašnji tekst o  Che-u, a kad ako ne sad dok smo na Kubi? 😃
Geopolitička stvarnost gdje jača zemlja nameće pravila igre slabijoj je najviše zasmetala najpoznatijem revolucionaru i marksistu tadašnjice Che Guevari. On je pokrenuo puč. Sjetite se njega recimo svaki put kad uzmete bananu u ruku i vidite Chiquita najljepnicu. Ta se kompanija prije zvala United Fruit Co. i danas joj je sjedište u Švicarskoj. Uglavnom, da skratim onako kako ja znam "skratiti"🤭, ta kompanija je imala velike posjede zemlje u Srednjoj i Južnoj Americi. Sve zemlje koje su izvozile banane i o tome ovisile zvale su se "banana republike" a to su bile npr. Honduras, Gvatemala, Kolumbija. Che Guevari, kao borcu za malog domaćeg čovjeka nije bilo logično da toliki nepregledni hektari zemlje pripadaju nekoj stranoj kompaniji. Pogotovo neiskorištene zemlje. Otputovao je u Gvatemalu i rekao demokratski izabranom predsjedniku nešto u stilu "Čuj amigo Arbenzo, ti si mi drag, pa ću ti reći da ti ovo ništa ne valja, narod ti je gladan, ovi kapitalisti Ameri zarađuju na tvojoj zemlji, izrabljuju tvoje ljude, znaš, ti bi trebao sprovesti agrarnu reformu!". I ova 'budala' ga poslušala! Krenuo Arbenzo u reforme. Naravno, nije bilo ni približno sve tako jednostavno kako se na prvu čini. United Fruit je bio vlasnik 40% obradive zemlje u Gvatemali, ali nisu svu zemlju koristili. I ova dva lukavca dosjete se izuzetno lukavog plana. Arbenzo je ponudio otkup samo neiskorištene zemlje ali po smiješno niskoj cijeni zemljišta, zapravo istoj onoj vrijednosti koju je ta kompanija prijavljivala državnim organima Gvatemale kad je trebalo platiti godišnji porez na zemlju. Ovima to naravno nije pasalo, da ne kažem kad su vidjeli ponudu izgledalo im je kao da im je novopečeni reformist Arbenzo opalio šamarčinu. Mogu zamisliti njih dvojicu kako zavaljeni u fotelje na terasi predsjedničke palače u Gvatemali, piju rum, puše kubanske cigarete i smiju se kako su sjebali amere. Pogađate, ekipi iz United Fruit Co. ništa nije bilo smiješno, rekli su ono nama poznato "nećete mučki razbojnici" i požalili se američkoj vladi da ih Arbenzo ponižava. I gle čuda, U Gvatemali odmah iduće godine 1954. dolazi do državnog udara od strane CIA, a za koji je lobirao upravo United Fruit Co. CIA je naravno rekla da se 'bori protiv komunizma' i to je bio prvi uspješno izvedeni državni udar. Arbenzo je uvidio da nema podršku svoje vojske, i morao je odstupiti. Taj događaj je našeg Che Guevaru formirao kao antikapitalistu i antiimperijalistu. Tada odlazi prvo u Meksiko gdje upoznaje braću Castro, udružuje se sa Fidelom i Raulom, odlaze na Kubu i ruše 1959. 'demokratski' izabranog predsjednika Batistasa a koji je bio naravno na američkoj strani. "Ako mogu Ameri u Gvatemali, može on to isto i na Kubi" - sigurno je pomislio mladi Che. Tu je onda postao i ministar industrije. Imao je on više funkcija, jedna od njih mu je bila i guverner banke, a novčanice je potpisivao sa "Che". </p>

<p>🍌Nadam se da vam nisam zgadio banane. </p>

<p>Ali evo jedna zanimljivost, a to je i možebitnog pitanje u Milijunašu za milijun kuna. Autor svima poznatog loga za brand chiquitu (znate onu crnkinju koja nosi banane na glavi?)  je autor i jednog popularnog stripa? Kojeg? A dam se kladiti da ste vi starije generacije čitali taj strip. Nema guglanja! 😝</p>

<p>Ovdje je poprilično zapuhalo, konačno malo osvježenja, noć se spustila nad Kubom, u daljini sijeva. Za sutra su najavili nekakvo grmljavinsko nevrijeme. Bilo bi dobro da kiša padne noćas i rashladi malo to more i da se do jutra sve razvedri. U "all inclusive" resortu omogućili su nam uživanje i u plesnoj točki, vrsta zabave gdje par mlađih plesača izvodi nekakve poluakrobatske plesne točke, i tu i tamo odvedu nekog iz publike na plesni podij pa onda on u većini slučajeva nezgrapnim pokretima napravi budalu od sebe. Većini je to naravno zabavno, a mene ovaj način zabave vraća u doba starih jugoslavenskih vremena u turizmu.  </p>

<p>Btw. All inclusive uključuje sve, pa očito i komarce. Ali ne uključuje vodu. Tu će vam, ako treba, točiti koktele cijelu noć, ali ako pitate za čašu vode nema šanse da to dobijete. </p>

<p>💰Trošak
<p>🚖Taxi predujam revolut 20€ (D) ~ 23.12$</p>
<p>🚖Taxi keš 90$ (D)</p>
<p>🚖Taxi keš 5$ napojnica (H)</p>
<p>🛁Roc Arena Dorados keš 20$ (D)</p>
<p>🛌Varadero 2 noći Revolut 213,54€/🙎🏼‍♂️🙎🏻‍♂️🙍‍♂️=71,18€ ~ 246.86$</p>
<p>-----------------------------------------------------</p>
<p>Ukupno 384.98$ </p>
<p>Po glavi 128.33$</p>

  <a href="../cuba_mexico//index.html">⬅ Povratak na početnu</a>
</body>
</html>